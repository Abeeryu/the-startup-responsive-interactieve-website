# The Startup - Responsive Interactieve Website
Ontwerp en maak een responsive website voor een startup.

## Context
Deze leertaak hoort bij sprint _The Startup_. Dit is een leertaak die je individueel uitvoert.

In het college S06W1-01-Sprintplanning-the-startup krijg je uitleg over de opdracht en werkwijze.


## Doel van deze opdracht

In het eerste semester van de opleiding FDND heb je veel geleerd over layout, responsive design, toegankelijkheid, interactie en het werken met een huisstijl. Alle studenten kunnen HTML, CSS en (een beetje) JS. 
In deze sprint ga je alles wat je hebben geleerd toepassen om een opdracht voor een opdrachtgever te maken.



## Werkwijze

Op basis van een bestaand idee, concept of ontwerp ga je een responsive website ontwerpen en maken voor een opdrachtgever.

* Maandag 9 januari krijg je een briefing bij de opdrachtgever. Tijdens de briefing maak je kennis met het bedrijf en wordt besproken wat je gaat maken. 

* Je hebt 3 weken om de opdracht te maken. Hiervoor doorloop je de fases van de DLC [analyseren](#analyseren), [ontwerpen](#ontwerpen), [bouwen](#bouwen), [integreren](#integreren) en [testen](#testen) en pas je verschillende methoden en technieken toe die je hebt geleerd.  

* Donderdag 26 januari wordt de opdracht gepresenteerd en opgeleverd. 


### Analyseren
In de analysefase inventariseer je wat er moet gebeuren om een taak uit te voeren. 

#### Briefing/debriefing
Tijdens de briefing krijg je uitleg over de opdracht en verzamel je alle informatie die je nodig hebt om de opdracht goed te kunnen uitvoeren. Met een debriefing laat je aan de opdrachtgever zien of je de opdracht goed hebt begrepen. 

#### Interface inventory
Doe een _interface audit_ van het ontwerp dat je hebt gekregen, waarin je een gecategoriseerde opsomming maakt van de componenten waaruit jouw website is opgebouwd. Het resultaat van de audit is een _interface inventory_, een verzameling van alle atomen, moleculen en organismen van de interface die je gaat maken.


### Ontwerpen
In de ontwerpfase neem je ontwerpbeslissingen en zorg je dat je precies weet wat je moet gaan bouwen. In de ontwerpfase maak je (responsive) schetsen, wireframes en wireflows van het ontwerp dat je gaat maken.

#### Responsive breakdown schetsen
Maak schetsen van de verschillende breakpoints voor het responsive ontwerp. Schets de layout voor S, M, L en/of XL schermen en maak aantekeningen waar de media-queries moeten komen. Bepaal voor alle elementen de HTML en CSS in een brekadown. Doe zonodig onderzoek naar semantische HTML elementen die je nodig hebt en hoe je de layout in CSS zou kunnen maken. 

#### Wireflow
Met een Wireflow laat je zien hoe een interactie en aniamties op een website eruit komen te zien. Teken een Wireflow van alle mogelijke output, de belangrijkste userflow en de interactie die je gaat maken. Maak een breakdown om te onderzoeken welke JS en CSS je nodig hebt.

### Bouwen
In de bouwfase realiseer je de beslissingen uit de ontwerpfase.

#### Mobile First
Je bouwt de opdracht volgens het principe van Mobile First met 
semantische HTML elementen en gestructureerde CSS.


### Integreren
In de integratiefase voer je de aanpassingen door zodat iedereen ze kan zien met behulp van Github Pages. 

### Testen
In de testfase controleer je of jouw aanpassingen werken zoals bedoeld en pas je zo nodig het ontwerp en/of de code aan. 

Test je ontwerp en code twee keer tijdens de code/design reviews op vrijdag. Maak issues aan van de feedback die je krijgt en verbeter de feedback. 


## Criteria

Focus sprint 6 - Je gebruikt fundamentele principes van het web voor het ontwerpen en ontwikkelen van eenvoudige gebruiksvriendelijke interactieve toepassingen voor een opdrachtgever.

Doel van deze opdracht:
* Je gaat alles wat je hebben geleerd toepassen om een opdracht voor een opdrachtgever te maken.

Voor deze leertaak gelden de gedragscriteria: 
* Methodisch handelen: je volgt binnen projecten de aangeboden fasering van de development-lifeycle.
* Methodisch handelen: Je realiseert een oplossing voor een opdrachtgever.
* Samenwerken: Je draagt verantwoording voor eigen resultaten en verwerkt ontvangen feedback.
* Communiceren: Documenteert volgens aangeboden richtlijnen en houdt voortgang bij.
* Probleemoplossend vermogen: Je analyseert een vraag en volgt de aangeboden oplossingsrichting.
* Probleemoplossend vermogen:  Je gebruikt aangeboden principes en conventies op het gebied van frontend, interface design en vormgeving om een passende oplossing voor een opdrachtgever te realiseren.

Deze opdracht is done als:
- [ ] Je hebt gewerkt volgens de verschillende fases van de development-lifecycle en je hebt je werk gedocumenteerd in de Readme en Wiki
- [ ] Je hebt een passende debriefing geschreven voor de opdrachtgever
- [ ] Je hebt breakdown schetsen in de wiki met duidelijke aantekeningen voor de responsive layouts, de HTML structuur en CSS
- [ ] Je hebt wireflow schetsen in de wiki van de interactie en animaties met duidelijke aantekeningen van de JS en CSS
- [ ] Voor je website heb je gebruik gemaakt van semantische HTML elementen, gestructureerde CSS en duidelijk JS code en comments
- [ ] Je hebt twee code/design reviews gedaan, issues aangemaakt van de feedback en de feedback verwerkt
- [ ] De website staat op Github en heeft een live url

